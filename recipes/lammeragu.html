<!DOCTYPE html>
<html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Lammeragu</title>
    </head>
    <body>
        <h1>Lammeragu</h1>
            <img src="../images/lammeragu.avif" alt="Lammeragu">
        <h2>Beskrivelse</h2>
            <p>
                Mat som lager seg selv, er tidenes lifehack. Denne kan du sette på og nesten glemme, lover forfatter bak oppskriften, Vera Penzo. Oppskriften er hentet fra kokeboken hennes, «Pasta hver dag».
            </p>
        <h2>Ingredienser</h2>
            <ul>
                <li>300g lammebog</li>
                <li>4ss meierismør</li>
                <li>3stk gulrot</li>
                <li>3stk stangselleri</li>
                <li>4stk sjalottløk</li>
                <li>4fedd hvitløk</li>
                <li>1ss tomatpure</li>
                <li>3.5dl rødvin</li>
                <li>3dl vann</li>
                <li>1ss oksefond</li>
                <li>1boks hermetiske tomater</li>
                <li>3kvaster rosmarin</li>
                <li>2kvaster timian</li>
                <li>1stk laurbærblad</li>
                <li>400g tagliatelle</li>
            </ul>
        <h2>Fremgangsmåte</h2>
            <ol>
                <li>Først tørker du lammebogen lett med kjøkkenrull og salter og peprer begge sider. Smelt smøret i en tykkbunnet kjele, og brun lammebogen jevnt på alle sider. Ta så lammebogen ut av kjelen, og la den slappe av til den skal oppi igjen litt senere.</li>
                <li>Smelt smør i kjelen, og sleng i gulrøttene, sellerien og sjalottløkene, og stek til det er mykt og digg. Ha så oppi hvitløken. Når de har fått kost seg litt med de andre grønnsakene, har du i tomatpureen (og litt vann hvis det blir veldig tjukt), og rører og steker i 2-3 minutter.</li>
                <li>Legg så lammebogen oppå grønnsakene og ha i rødvinen. Reduser vinen til halvparten før du har i vannet, fonden, tomatene og urtene. La det småputre under lokk i 2,5-3 timer, men rør i ny og ne slik at det ikke brenner seg i bunnen av kjelen. Når det er klart, skal du enkelt kunne rive kjøttet i stykker.</li>
                <li>Fisk lammebeinene og urtene ut av sausen, og riv kjøttet lett opp med to gafler. Smak til sausen med salt og pepper.</li>
                <li>Sett på pastavannet, salt det når det koker, og kok pastaen etter anvisningen på pakken. Når pastaen er ferdig, har du pastaen oppi kjelen med sausen og rører godt. Hvis sausen er for tykk, kan du ha i litt pastavann og røre det godt inn. Server med revet parmesan og nykvernet pepper.</li>
            </ol>
    </body>
</html>